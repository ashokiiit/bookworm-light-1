---
title: "చెలియలికట్ట, విశ్వనాథ"
description: ""
image: ""
date: 2020-09-01
draft: false
author: "Viswanadha"
tags: ["Books"]
categories: ["Books"]
name: "విశ్వనాథ సత్యనారాయణ"
---

'తల్లీ ! నీకు తెలియదు. నీవు శరీరాన్ని చూస్తున్నావు, ఆత్మని చూడు, మనస్సు చూడు. ప్రేమని చూడకు, ధర్మాన్ని చూడు. సుఖాన్ని చూడకు, సంప్రదాయాన్ని చూడు. బయట చూడకు తల్లీ, లోపల చూడు! నిన్నూ, నీ భర్తనూ చూచుకోవద్దు, నీ కొడుకును చూచుకో! సంతానాన్ని చూచుకో. నెత్తురు చెడిపోకుండా చూచుకో! అదే వర్ణం. దానిలో గుణాలు ఉంటవి. గుణాలలో కల్తీవస్తే వర్ణం పోతుంది. ధర్మం నశిస్తుంది. సుఖాలకేమి, ఉద్యోగాలకేమి, ధనాలకేమి?' -- రత్నావళి

#1
మనసులో కలవరము వున్నది
కడలిలో కలవరము వున్నది
మనసు లోకపుహద్దులో విరుగున్
కడలి చెలియలికట్టలో విరుగున్
మనసులో కలవరము హెచ్చిన
కడలిలో కలవరము పొంగినా
మనసు లోకపుకట్ట తెగిపోవున్
కడలి చెలియలికట్ట తెగివచ్చున్
మనసు లోకపుకట్ట తెగితే
కడలి చెలియలికట్ట తెగితే
మనసు చచ్చిన ప్రేతకళ లీనున్
కడలి భైరవు కాలిమువ్వ లగున్
